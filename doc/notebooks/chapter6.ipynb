{
 "cells": [
  {
   "cell_type": "markdown",
   "metadata": {},
   "source": [
    "การควบคุมเหมาะที่สุดและการเรียนรูู้เสริมกำลัง -- ดร.วโรดม ตู้จินดา"
   ]
  },
  {
   "cell_type": "markdown",
   "metadata": {},
   "source": [
    "# 6 การหาค่าเหมาะที่สุดของการหมุน\n",
    "\n",
    "ในตัวอย่างการหาค่าเหมาะที่สุดที่กล่าวถึงในบทก่อนหน้านี้ เพื่อความเข้าใจหลักการพิ้นฐานเราจะใช้พลวัตในระนาบ \n",
    "เช่นหุ่นยนต์กายกรรม คาร์ทโพล หรือโดรน 2 มิติ แม้สถานะบางตัวของพลวัตนิยามเป็นค่าเชิงมุม แต่การหมุนใน 2 \n",
    "มิติ สามารถใช้การคำนวณทางเรขาคณิตอย่างง่าย ในบทนี้จะเป็นการศึกษาระบบที่มีการหมุนในระบบ 3 มิติ \n",
    "เช่นโดรนหรืออากาศยาน ยานสำรวจใต้น้ำ หุ่นยนต์เคลื่อนที่ผาดโผน ฯลฯ ซึ่งจะต้องการคณิตศาสตร์ที่มีประสิทธิภาพดีกว่าตรีโกณ \n",
    "\n",
    "## 6.1 การกำหนดทิศทาง\n",
    "\n",
    "*การกำหนดทิศทาง (orientation)* หรือคำศัพท์ด้านอากาศยานที่ใช้ใน [1] เรียกว่า *การวางตัว (attitude)* คือการศึกษาการเคลื่อนที่อย่างอิสระของพลวัตระบบที่มีฐานลอยตัว และมีการหมุนขนาดใหญ่ การแทนการหมุนโดยวิธีการอย่างง่ายเช่นมุมออยเลอร์ (Euler angles) มีข้อเสียเช่นการเป็นเอกฐาน (singularities) ทำให้เกิดปัญหาเชิงเลข จึงควรหลีกเลี่ยง \n",
    "วิธีการที่ไม่เกิดปัญหาเอกฐานคือใช้เมทริกซ์การหมุนหรือควอเทอร์เนียน แต่วิธีเหล่านี้ไม่ใช่การแทนค่าโดยใช้พารามิเตอร์น้อยที่สุด $^\\dagger$  และการหาค่าเหมาะที่สุดจำเป็นต้องใช้กลเม็ดที่จะได้ศึกษาในบทนี้\n",
    "\n",
    "การกำหนดทิศทางนิยามได้เป็นการหมุนของเฟรมพิกัด (coordinate frame) ที่ยึดติดกับวัตถุเทียบกับเฟรมพิกัดโลก  (world frame) $^{\\dagger\\dagger}$ ดังแสดงในรูปที่ 6.1 \n",
    "ซึ่งต่อไปจะเรียกสั้นลงว่า เฟรมวัตถุ (ใช้อักษร B) และเฟรมโลก (ใช้อักษร W) \n",
    "โดยเฟรมที่ใช้อ้างอิงเป็นตัวยกกำลังทางด้านซ้าย ดังนั้น $^WQ^B$ คือการกำหนดทิศทางที่บรรยายการหมุนของเฟรมวัตถุเทียบกับเฟรมโลก โดย $^WQ^B$ อาจเป็นเมทริกซ์การหมุนหรือควอเทอร์เนียนก็ได้ ดังนั้นเราสามารถเขียนความสัมพันธ์ระหว่างเวกเตอร์ $^BV$ ในเฟรมวัตถุกับเวกเตอร์ $^WV$ ในเฟรมโลกได้เป็น\n",
    "$$\n",
    "^WV = (^WQ^B) ^BV \\tag{6.1}\n",
    "$$\n",
    "\n",
    "ยกตัวอย่างเราติดตั้งไจโรสโคป (gyroscope) ไว้บนวัตถุหนึ่งเช่นโดรน \n",
    "ความเร็วเชิงมุมที่วัดได้จากไจโรคืออ้างอิงกับเฟรมวัตถุ \n",
    "แปลงเป็นความเร็วเชิงมุมที่อ้างอิงกับเฟรมโลกได้โดย (6.1) \n",
    "<div align=\"center\">\n",
    "<img src=\"https://raw.githubusercontent.com/dewdotninja/ocrl/refs/heads/main/doc/figs/ch6_b2w.png\" width=500 />\n",
    "</div>\n",
    "<div align=\"center\">\n",
    "รูปที่ 6.1 การหมุนของเฟรมวัตถุเทียบกับเฟรมโลก\n",
    "</div>\n",
    "\n",
    "<hr>\n",
    "\n",
    "$^\\dagger$ การหมุนใน 3 มิติต้องการองศาเสรีเท่ากับ 3 เมทริกซ์การหมุนประกอบด้วย 9 สมาชิก ดังนั้นจะต้องมีเงื่อนไขบังคับเท่ากับ 6 ส่วนควอเทอร์เนียนประกอบด้วย 4 สมาชิก ดังนั้นต้องมี 1 เงื่อนไขบังคับ\n",
    "\n",
    "$^{\\dagger\\dagger}$ คำศัพท์อื่นที่ใช้เรียกเฟรมอ้างอิงนี้คือ เฟรมตรึง (fixed frame) เฟรมเฉื่อย (inertial frame) หรือเฟรมนิวโทเนียน (Newtonian frame)\n",
    "\n",
    "<hr>\n",
    "\n",
    "ประเด็นที่น่าสนใจประการหนึ่งคือ แม้ว่าการกำหนดทิศทางจะมีองศาเสรีเท่ากับ 3 แต่เราไม่สามารถหา พารามิเตอร์ 3 ตัวที่แทนความสัมพันธ์ (6.1) อย่างครอบคลุมได้โดยไม่เกิดภาวะเอกฐาน (อาจหาได้เพียงเฉพาะที่โดยการประมาณค่ามุมขนาดเล็ก)"
   ]
  },
  {
   "cell_type": "markdown",
   "metadata": {},
   "source": [
    "### 6.1.1 เมทริกซ์การหมุน\n",
    "\n",
    "หากแทน $^WQ^B$ ใน (6.1) โดย *เมทริกซ์การหมุน (rotation matrix)* หรือที่เรียกอีกชื่อหนึ่งว่า \n",
    "*เมทริกซ์โคไซน์ทิศทาง (direction-cosine matrix)* \n",
    "เขียน $^WQ^B$ ในรูปเวกเตอร์แถวได้ดังนี้ \n",
    "$$\n",
    "\\left[\\begin{array}{c}\n",
    "^Wv_1 \\\\\n",
    "^Wv_2 \\\\\n",
    "^Wv_3\n",
    "\\end{array}\\right] = \n",
    "\\left[\\begin{array}{c}\n",
    "^Bw_1^T \\\\\n",
    "^Bw_2^T \\\\\n",
    "^Bw_3^T \n",
    "\\end{array}\\right]\n",
    "\\left[\\begin{array}{c}\n",
    "^Bv_1 \\\\\n",
    "^Bv_2 \\\\\n",
    "^Bv_3\n",
    "\\end{array}\\right] \\tag{6.2}\n",
    "$$\n",
    "\n",
    "เมื่อพิจารณาตามหลักการของเวกเตอร์ฐานหลัก (basis vector) ของเฟรมพิกัด อธิบายได้ว่าแต่ละแถวของเมทริกซ์การหมุน $^WQ^B$ คือส่วนประกอบของเวกเตอร์ฐานหลักของเฟรมเอาต์พุตบรรยายในพิกัดของเฟรมอินพุต \n",
    "\n",
    "หากแจกแจง $^WQ^B$ ในรูปคอลัมน์จะได้เป็น \n",
    "$$\n",
    "\\left[\\begin{array}{c}\n",
    "^Wv_1 \\\\\n",
    "^Wv_2 \\\\\n",
    "^Wv_3\n",
    "\\end{array}\\right] = \n",
    "\\left[\\begin{array}{ccc}\n",
    "^Wb_1 & ^Wb_2 & ^Wb_3 \n",
    "\\end{array}\\right]\n",
    "\\left[\\begin{array}{c}\n",
    "^Bv_1 \\\\\n",
    "^Bv_2 \\\\\n",
    "^Bv_3\n",
    "\\end{array}\\right] \\tag{6.3}\n",
    "$$\n",
    "\n",
    "แต่ละคอลัมน์คือส่วนประกอบของเฟรม W ในรูปเวกเตอร์ฐานหลักของเฟรม B \n",
    "เพื่อให้เขียนง่ายขึ้น จะละทิ้งตัวยกและตัวห้อยใน $^WQ^B$ จาก (6.2) และ (6.3) \n",
    "และความตั้งฉากของเวกเตอร์ฐานหลักระหว่างสองเฟรม จะได้ว่า \n",
    "$$\n",
    "Q^TQ  = I  \\Rightarrow Q^{-1} = Q^T \\tag{6.4}\n",
    "$$\n",
    "กล่าวคือ $Q$ เป็นเมทริกซ์เชิงตั้งฉาก (orthogonal matrix) นอกจากนั้นความพิเศษอีกประการหนึ่งคือ \n",
    "ค่าดีเทอร์มิแนนต์ (determinant) ของเมทริกซ์ในทางเรขาคณิตคือผลคูณของค่าลักษณะเฉพาะหรือ ปริมาตรที่คิดเครื่องหมาย (signed volume) ตามกฎมือขวา เนื่องจากเวกเตอร์ฐานหลักเป็นเวกเตอร์หนึ่งหน่วย ดังนั้นหากเฟรมสอดคล้องกับกฎมือขวา จะได้ว่า\n",
    "$$\n",
    "det(Q) = 1 \\tag{6.5}\n",
    "$$\n",
    "\n",
    "**หมายเหตุ :** หากเฟรมไม่เป็นไปตามกฎมือขวา จะได้ $det(Q) = -1$ เรียกว่าการสะท้อน (reflection) \n",
    "\n",
    "คุณสมบัติ (6.4),(6.5) รวมเป็นนิยามของกลุ่มเชิงตั้งฉากพิเศษ (special orthogonal group) ในระบบสามมิติ นิยมเขียนย่อว่า SO(3) \n"
   ]
  },
  {
   "cell_type": "markdown",
   "metadata": {},
   "source": [
    "### 6.1.2 จลนศาสตร์การหมุน\n",
    "\n",
    "สมมุติว่าเราติดตั้งไจโรที่วัดความเร็วเชิงมุมและต้องการหาปริพันธ์เพื่อได้ค่าของมุม \n",
    "การคำนวณจะอาศัยหลักการของ *จลนศาสตร์การหมุน (rotation kinematics)* \n",
    "อธิบายได้โดยใช้รูปที่ 6.2 ประกอบ กำหนดเวกเตอร์ $^Bx$ ติดอยู่กับวัตถุ \n",
    "เปรียบเสมือนเราขีดเส้นตรงบนจานที่หมุนรอบแกนหมุนด้วยความเร็วเชิงมุม $\\omega$ \n",
    "ดังนั้นเส้นตรงนี้จะหมุนไปพร้อมกับจาน เราสามารถบรรยายเวกเตอร์นี้ในเฟรมโลกได้จาก\n",
    "$$\n",
    "^Wx = (Q(t))^Bx \\tag{6.6}\n",
    "$$\n",
    "\n",
    "สังเกตว่า $Q(t)$ แปรตามเวลา ในการอนุพัทธ์ต่อไปจะเขียนเพียง $Q$ \n",
    "\n",
    "จากหลักการของฟิสิกส์เบื้องต้นที่เรียกว่า *การนำพาจลนศาสตร์ (kinematics transport)* และ (6.6) จะได้ว่า\n",
    "$$\n",
    "^W\\dot{x} = ^W\\omega \\times ^Wx = Q(^B\\omega \\times ^Bx) \\tag{6.7}\n",
    "$$\n",
    "\n",
    "<div align = \"center\">\n",
    "<img src=\"https://raw.githubusercontent.com/dewdotninja/ocrl/refs/heads/main/doc/figs/ch6_rotkine.png\" width=350 />\n",
    "</div>\n",
    "<div align = \"center\">\n",
    "รูปที่ 6.2 หลักการของจลนศาสตร์การหมุน\n",
    "</div>\n",
    "\n",
    "ต้องการหาอนุพันธ์ของ (6.6) ใช้กฎการคูณ\n",
    "$$\n",
    "^W\\dot{x} = (\\dot{Q})^Bx+ (Q)^B\\dot{x}  \\tag{6.8}\n",
    "$$\n",
    "\n",
    "และเนื่องจากเวกเตอร์ $^Bx$ ไม่แปรตามเวลา ดังนั้นพจน์สุดท้ายด้านขวาของ (6.8) เป็นศูนย์ \n",
    "จาก (6.7) และ (6.8) จะได้ว่า\n",
    "\n",
    "$$\n",
    "(\\dot{Q})^Bx = Q(^B\\omega \\times ^Bx) \\tag{6.9}\n",
    "$$\n",
    "\n",
    "ขั้นตอนต่อไปคือต้องการดึง $^Bx$ ออกทางด้านขวาเพื่อจัดกลุ่มส่วนที่เหลือ แต่ติดที่พจน์ผลคูณไขว้ \n",
    "เนื่องจาก $\\omega \\times x$ เป็นการดำเนินการเชิงเส้นของ $x$ และ $\\omega$ \n",
    "นิยาม *แฮทแมพ (hat map)* $\\hat{\\omega}$ [1]\n",
    "\n",
    "$$\n",
    "\\omega \\times x = \n",
    "\\left[\\begin{array}{ccc}\n",
    "0 & -\\omega_3 & \\omega_2 \\\\\n",
    "\\omega_3 & 0 & -\\omega_1 \\\\\n",
    "-\\omega_2 & \\omega_1 & 0\n",
    "\\end{array}\\right] \n",
    "\\left[\\begin{array}{c}\n",
    "x_1 \\\\\n",
    "x_2 \\\\\n",
    "x_3\n",
    "\\end{array}\\right] \n",
    "\\triangleq \\hat{\\omega}x \\tag{6.10}\n",
    "$$\n",
    "โดยสามารถแสดงได้ว่า $\\hat{\\omega}x$ มีค่าเท่ากับผลคูณไขว้ $\\omega \\times x$ เมื่อใช้นิยามนี้กับ (6.9) จะได้เป็น\n",
    "$$\n",
    "(\\dot{Q})^Bx = (Q\\hat{\\omega})^Bx \\tag{6.11}\n",
    "$$\n",
    "ดังนั้น\n",
    "$$\n",
    "\\dot{Q} = (^WQ^B)^B\\hat{\\omega} \\tag{6.12}\n",
    "$$\n",
    "แม้ว่าจะได้ความสัมพันธ์ที่ทำให้เราสามารถคำนวณพลวัตกับเมทริกซ์การหมุนได้ \n",
    "แต่มีข้อด้อยด้านประสิทธิภาพ เพราะพารามิเตอร์ที่เป็นสมาชิกของเมทริกซ์การหมุนมีความซ้ำซ้อนกันอยู่มาก\n",
    "ในหัวข้อต่อไปจะนำเสนอวิธีการที่ดีกว่า"
   ]
  },
  {
   "cell_type": "markdown",
   "metadata": {},
   "source": [
    "## 6.2 ควอเทอร์เนียน\n",
    "\n",
    "ควอเทอร์เนียน (quaternion) [2] เป็็นคณิตศาสตร์ที่ถือกำเนิดโดยนักคณิตศาสตร์ชาวไอร์แลนด์ \n",
    "วิลเลียม โรวัน แฮมิลตัน ในปี ค.ศ. 1843 อ้างอิงจากการบรรยายใน [1] \n",
    "เป็นระบบตัวเลขที่ถูกนำเสนอก่อนการนิยามเวกเตอร์แบบที่ใช้ในปัจจุบันโดยโจเซีย วิลลาร์ด กิบส์ \n",
    "เพราะควอเทอร์เนียนมีความซับซ้อนทางคณิตศาสตร์มากจนไม่เป็นที่นิยมในสมัยนั้น \n",
    "ปัจจุบันกลายเป็นคณิตศาสตร์ที่มีจุดเด่นในการกำหนดทิศทางเมื่อเปรียบเทียบกับเมทริกซ์การหมุน \n",
    "เพราะมีพารามิเตอร์เพียง 4 ตัว เมื่อเทียบกับ 9 พารามิเตอร์ 6 เงื่อนไขบังคับในเมทริกซ์การหมุน \n",
    "ดังนั้นในการคำนวณพลวัต การใช้ควอเทอร์เนียนจะมีข้อได้เปรียบเหนือเมทริกซ์การหมุน \n",
    "\n",
    "ในการนิยามควอเทอร์เนียนโดยอ้างอิงจาก [1] เริ่มจากนิยามแกนการหมุนเป็นเวกเตอร์หนึ่งหน่วย $a$ \n",
    "มุมการหมุน $\\theta$ เป็นสเกลาร์ (หน่วยเป็นเรเดียน) และเวกเตอร์แกน-มุม (axis-angle) \n",
    "$\\phi \\in \\mathbb{R}^3$ ที่มีทิศทางเป็นแกนการหมุน และขนาดเท่ากับมุมการหมุน\n",
    "$$\n",
    "\\phi = a\\theta \\tag{6.13}\n",
    "$$\n",
    "$$\n",
    "\\lVert \\phi \\rVert = \\theta , \\;\\; \\frac{\\phi}{\\lVert \\phi \\rVert } = a \\tag{6.14}\n",
    "$$\n",
    "ในกรณีที่คำนวณปริพันธ์ความเร็วเชิงมุมของไจโรในช่วงเวลา $h$ ที่มีค่าน้อย สามารถสมมุติว่า $\\omega$ เป็นค่าคงที่ และพิจารณา $\\phi$ เป็นค่าปริพันธ์ของ $\\omega$\n",
    "$$\n",
    "\\phi \\approx \\int_0^h \\omega(t) dt \\tag{6.15}\n",
    "$$\n",
    "โดย (6.15) ใช้คำนวณปริพันธ์ของไจโรในทางปฏิบัติ เมื่อใช้อัตราสุ่มสูงเพียงพอเช่น 100 Hz ($h = 0.01$ วินาที) เป็นการประมาณค่าในช่วงเวลาน้อยเท่านั้น ไม่เป็นจริงในกรณีทั่วไป \n",
    "\n",
    "จากพจน์ $\\phi$ นิยามควอเทอร์เนียนได้ดังนี้\n",
    "$$\n",
    "q = \n",
    "\\left[\\begin{array}{c}\n",
    "cos(\\theta /2) \\\\\n",
    "-----  \\\\\n",
    "a \\;sin (\\theta /2)\n",
    "\\end{array}\\right] \\tag{6.16}\n",
    "$$\n",
    "โดยในส่วนบนและส่วนล่างเหนือเส้นแบ่งเรียกว่า ส่วนสเกลาร์ และส่วนเวกเตอร์ ตามลำดับ สังเกตว่าเนื่องจาก $a$ เป็นเวกเตอร์หนึ่งหน่วย\n",
    "$$\n",
    "q^Tq = cos^2(\\theta/2) + sin^2(\\theta/2) = 1 \\tag{6.17}\n",
    "$$\n",
    "กล่าวคือ แม้ว่าควอเทอร์เนียนโดยทั่วไปไม่จำเป็นต้องมีคุณสมบัติ (6.17) แต่ควอเทอร์เนียนหนึ่งหน่วยเท่านั้นที่เป็นตัวแทนของการหมุนที่สมเหตุสมผล \n",
    "\n",
    "ในการใช้งานจริงทางปฏิบัติ สมมุติว่าเราหาปริพันธ์เชิงเลขแล้วเกิดการเบี่ยงเบนไปจากค่าจริง หากใช้เมทริกซ์การหมุนเป็นตัวแทน การทำให้เป็นบรรทัดฐาน (normalize)  คือต้องใช้การแยกค่าเอกฐาน (singular value decomposition) ปรับค่าเอกฐานในเมทริกซ์ทแยงมุมส่วนกลางให้เท่ากับหนึ่งแล้วคูณกลับเข้าไป ซึ่งเป็นกรรมวิธีที่ยุ่งยาก แต่หากใช้ควอเทอร์เนียน การทำให้เป็นบรรทัดฐานจะง่ายกว่ามาก\n",
    "\n",
    "คำถามต่อมาคือ เกิดอะไรขึ้นหากเรากลับเครื่องหมายของควอเทอร์เนียน? ในทางเรขาคณิตคือการกลับทิศทางของแกนหมุนและหมุนในทิศทางตรงข้าม ซึ่งก็คือการหมุนเดียวกัน หรือในทางพีชคณิตจาก (6.16) เมื่อกลับเครื่องหมาย $q$ ในส่วนบน $cos()$ เป็นฟังก์ชันคู่ $sin()$ \n",
    "เป็นฟังก์ชันคี่ สรุปได้ว่าทั้ง $q$ และ $-q$ เป็นตัวแทนการหมุนเดียวกัน (มองได้เหมือนการบวก $2\\pi$ เข้ากับ $\\theta$) ศัพท์ที่ใช้เรียกคือ *ปกคู่ (double cover)*\n",
    "\n",
    "ในกรณีทั่วไปการดำเนินการกับควอเทอร์เนียนจะคล้ายคลึงกับการดำเนินการกับเมทริกซ์การหมุน ซึ่งเราจะได้ลงรายละเอียดต่อไป\n",
    "\n",
    "### 6.2.1 การคูณควอเทอร์เนียน\n",
    "\n",
    "สำหรับควอเทอร์เนียน $q_1$ และ $q_2$ เราจะใช้อักขระ $s$ และ $v$ แทนส่วนสเกลาร์และเวกเตอร์ตามลำดับ การคูณใช้สัญลักษณ์ $*$ เขียนบรรยายได้เป็นดังนี้\n",
    "$$\n",
    "q_1*q_2 = \n",
    "\\left[\\begin{array}{c}\n",
    "s_1 \\\\\n",
    "--  \\\\\n",
    "v_1\n",
    "\\end{array}\\right]*\n",
    "\\left[\\begin{array}{c}\n",
    "s_2 \\\\\n",
    "--  \\\\\n",
    "v_2\n",
    "\\end{array}\\right] = \n",
    "\\left[\\begin{array}{c}\n",
    "s_1s_2 - v_1^Tv_2 \\\\\n",
    "----------  \\\\\n",
    "s_1v_2 + s_2v_1 + v_1 \\times v_2 \n",
    "\\end{array}\\right] \\tag{6.18}\n",
    "$$\n",
    "\n",
    "ใช้แฮทแมพที่นิยามใน (6.10) เพื่อช่วยในการจัดกลุ่ม โดยนิยาม $L(q_1)$\n",
    "$$\n",
    "q_1*q_2 = \n",
    "\\left[\\begin{array}{ccc}\n",
    "s_1 & | & - v_1^T \\\\\n",
    "-- & -|- & ---  \\\\\n",
    "v_1 & | & s_1I + \\hat{v}_1\n",
    "\\end{array}\\right]\n",
    "\\left[\\begin{array}{c}\n",
    "s_2 \\\\\n",
    "--  \\\\\n",
    "v_2\n",
    "\\end{array}\\right] \\triangleq L(q_1)q_2 \\tag{6.19}\n",
    "$$\n",
    "และ $R(q_2)$ ดังนี้\n",
    "$$\n",
    "q_1*q_2 = \n",
    "\\left[\\begin{array}{ccc}\n",
    "s_2 & | & - v_2^T \\\\\n",
    "-- & -|- & ---  \\\\\n",
    "v_2 & | & s_2I + \\hat{v}_2\n",
    "\\end{array}\\right]\n",
    "\\left[\\begin{array}{c}\n",
    "s_1 \\\\\n",
    "--  \\\\\n",
    "v_1\n",
    "\\end{array}\\right] \\triangleq R(q_2)q_1 \\tag{6.20}\n",
    "$$\n",
    "\n",
    "ซึ่งจะมีประโยชน์เมื่อคำนวณอนุพันธ์โดยใช้กฎลูกโซ่"
   ]
  },
  {
   "cell_type": "markdown",
   "metadata": {},
   "source": [
    "### 6.2.2 ควอเทอร์เนียนสังยุค\n",
    "\n",
    "ในกรณีที่ใช้เมทริกซ์การหมุน หากต้องการหมุนในทิศทางตรงข้ามทำได้โดยใช้ตัวสลับเปลี่ยน \n",
    "การดำเนินการเช่นเดียวกันนี้กับควอเทอร์เนียนจะใช้ *ควอเทอร์เนียนสังยุค (quaternion conjugate)* \n",
    "โดยหลักการแล้วคือการคงแกนการหมุนไว้เพียงแต่เปลี่ยนเครื่องหมายของมุมเท่านั้น \n",
    "ซึ่งจาก (6.16) จะเห็นว่าเนื่องจาก $cos()$ เป็นฟังก์ชันคู่ และ $sin()$ เป็นฟังก์ชันคี่ \n",
    "ดังนั้นผลคือการกลับเครื่องหมายเฉพาะในส่วนของเวกเตอร์ นิยามของควอเทอร์เนียนสังยุคจึงได้เป็นดังนี้\n",
    "$$\n",
    "q^\\dagger = \n",
    "\\left[\\begin{array}{c}\n",
    "s \\\\\n",
    "--  \\\\\n",
    "-v\n",
    "\\end{array}\\right] = \n",
    "\\left[\\begin{array}{ccc}\n",
    "1 & | & 0 \\\\\n",
    "-- & -|- & -- \\\\\n",
    "0 & | & -I\n",
    "\\end{array}\\right] \\triangleq Tq \\tag{6.21}\n",
    "$$\n",
    "โดยนิยามเมทริกซ์ $T$ เพื่อคำนวณอนุพันธ์โดยใช้กฎลูกโซ่\n",
    "\n",
    "**หมายเหตุ :** ในการเขียนควอเทอร์เนียนหลังจากนี้ เราจะละเว้นการแบ่งส่วนสเกลาร์และเวกเตอร์โดยเส้นประ ยกเว้นในสมการที่ต้องการความชัดเจน\n",
    "\n",
    "### 6.2.3 การหมุนเวกเตอร์โดยควอเทอร์เนียน\n",
    "\n",
    "สมมุติว่าต้องการหมุนเวกเตอร์โดยควอเทอร์เนียน ทำได้โดยใส่เวกเตอร์นี้ในส่วนเวกเตอร์ของควอเทอร์เนียนและให้ส่วนสเกลาร์เป็นสูนย์ \n",
    "พิจารณาความสัมพันธ์\n",
    "$$\n",
    "\\left[\\begin{array}{c}\n",
    "0 \\\\\n",
    "x\n",
    "\\end{array}\\right] = \n",
    "\\left[\\begin{array}{c}\n",
    "0 \\\\\n",
    "I\n",
    "\\end{array}\\right]x = Hx \\Rightarrow H \\triangleq \n",
    "\\left[\\begin{array}{c}\n",
    "0 \\\\\n",
    "I\n",
    "\\end{array}\\right] \\tag{6.22}\n",
    "$$\n",
    "โดยจะเห็นว่าสำหรับควอเทอร์เนียนที่มีส่วนสเกลาร์เป็นศูนย์ $H$ ทำหน้าที่เหมือนแฮทแมพ ดังนั้น\n",
    "$$\n",
    "\\left[\\begin{array}{c}\n",
    "0 \\\\\n",
    "^Wx\n",
    "\\end{array}\\right] = q*\n",
    "\\left[\\begin{array}{c}\n",
    "0 \\\\\n",
    "^Bx\n",
    "\\end{array}\\right]*q^{\\dagger} =  \n",
    "\\begin{cases}\n",
    "\\big[H^TL(q)R^T(q)H\\big](^Bx) \\triangleq Q(q)(^bX)\\\\\n",
    "\\big[H^TR^T(q)L(q)H\\big](^Bx) \\triangleq Q(q)(^bX)\n",
    "\\end{cases} \\tag{6.23}\n",
    "$$\n",
    "กล่าวคือ ความสัมพันธ์ในวงเล็บสี่หลี่ยมทั้งสองรูปแบบคือการแปลงควอเทอร์เนียนเป็นเมทริกซ์การหมุน"
   ]
  },
  {
   "cell_type": "code",
   "execution_count": null,
   "metadata": {},
   "outputs": [],
   "source": []
  },
  {
   "cell_type": "code",
   "execution_count": null,
   "metadata": {},
   "outputs": [],
   "source": []
  },
  {
   "cell_type": "code",
   "execution_count": null,
   "metadata": {},
   "outputs": [],
   "source": []
  },
  {
   "cell_type": "code",
   "execution_count": null,
   "metadata": {},
   "outputs": [],
   "source": []
  },
  {
   "cell_type": "code",
   "execution_count": null,
   "metadata": {},
   "outputs": [],
   "source": []
  },
  {
   "cell_type": "code",
   "execution_count": null,
   "metadata": {},
   "outputs": [],
   "source": []
  },
  {
   "cell_type": "code",
   "execution_count": null,
   "metadata": {},
   "outputs": [],
   "source": []
  },
  {
   "cell_type": "code",
   "execution_count": null,
   "metadata": {},
   "outputs": [],
   "source": []
  },
  {
   "cell_type": "code",
   "execution_count": null,
   "metadata": {},
   "outputs": [],
   "source": []
  },
  {
   "cell_type": "markdown",
   "metadata": {},
   "source": [
    "## บรรณานุกรม\n",
    "\n",
    "1. Z. Manchester et.al. [16-745 Optimal Control & Reinforcement Learning, \n",
    "Course materials](https://optimalcontrol.ri.cmu.edu/#learning-resources), Carnegie Mellon University. 2025.\n",
    "\n",
    "2. W.R. Hamilton. Elements of Quaternions (2nd ed.). Cambridge University Press. 1899."
   ]
  },
  {
   "cell_type": "markdown",
   "metadata": {},
   "source": [
    "## โจทย์ปัญหา"
   ]
  },
  {
   "cell_type": "markdown",
   "metadata": {},
   "source": [
    "<div align=\"center\">\n",
    "<img src=\"https://raw.githubusercontent.com/dewdotninja/sharing-github/refs/heads/master/dewninja_logo50.jpg\" alt=\"dewninja\"/>\n",
    "</div>\n",
    "<div align=\"center\">dew.ninja 2025</div>"
   ]
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.12.9"
  }
 },
 "nbformat": 4,
 "nbformat_minor": 4
}
