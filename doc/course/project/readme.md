
<p align="left">
<img src="https://raw.githubusercontent.com/dewdotninja/exams/main/feng_heading_en.png" width=400 alt="Feng heading"/>
</p>

#### Department of Mechanical Engineering

### 01208583 Robotics Project
Second Semester, Academic Year 2025


**ส่งไม่เกินวันที่ 29 มีนาคม 2569 ส่งช้าหักคะแนนวันละ 10 คะแนน (เศษของนาทีคิดเป็นหนึ่งวัน)**

คะแนนเต็มของโครงงานคือ 100 คะแนน คิดเป็น 30% ของคะแนนรวม (ในส่วนที่สองของวิชานี้ )

นิสิตสามารถเลือกทำโครงงานเป็นกลุ่มได้ กลุ่มละไม่เกิน 3 คน โดยเลือกจากหัวข้อดังต่อไปนี้ (เลือกเพียงหัวข้อเดียว)

1. ใน [บทที่ 5](https://github.com/dewdotninja/ocrl/blob/main/doc/notebooks/chapter5.ipynb) ของหนังสือได้กล่าวถึงวิธี DDP (differential dynamic programming) ซึ่งจากการรันโปรแกรมพบปัญหา คือเมื่อใช้ JAX หรือ PyTorch อัลกอริทึมทำงานช้า และใช้จำนวนรอบในการลู่เข้ามากกว่าวิธี iLQR ต้องการปรับปรุงใน 2 จุดนี้ เช่น
    * ใช้ jit ในแพ็กเกจ JAX ช่วยเพื่อให้การทำงานในแต่ละลูปเร็วขึ้น
    * ใช้วิธีการประมาณค่าเฮสเชียน เช่นวิธี BFGS
    * ปรับปรุงการเขียนโค้ดเพื่อคำนวณในส่วนเฮสเซียน เพื่อให้การลู่เข้าใช้จำนวนรอบน้อยกว่า (ตามที่ควรจะเป็น)

&nbsp; &nbsp; &nbsp; &nbsp; &nbsp; &nbsp; ผลในรายงานจะต้องแสดงให้เห็นถึงการปรับปรุง เช่นใช้เวลาน้อยกว่า หรือลู่เข้าเร็วกว่า

2. เนื้อหาใน [บทที่ 5](https://github.com/dewdotninja/ocrl/blob/main/doc/notebooks/chapter5.ipynb) หัวข้อ 5.3 การหาแนววิถีเหมาะที่สุดโดยตรง อ้างอิงจาก [lecture 13](https://youtu.be/8VZ0MZ_JpgE?si=_EeZLnx2SA-nlTE3) ของ CMU16-745 (2025) โดยในโค้ดจูเลียต้นฉบับได้ได้แสดงตัวอย่างหุ่นยนต์กายกรรมโดยใช้ตัวแก้ปัญหา IPOPT แปลงโค้ดจากตัวอย่างนั้นเป็น**ไพทอน**โดยใช้ตัวแก้ปัญหา IPOPT เช่นเดียวกัน โดยอาจใช้แพ็กเกจห่อหุ้มเช่น cyipopt เพื่อช่วยให้เขียนโค้ดง่ายขึ้น 

3. จากการบ้านข้อ [Q3: Optimal Rendezvous and Docking](https://github.com/Optimal-Control-16-745/HW2_S25/blob/main/Q3.ipynb) ใน HW2 คอร์ส CMU16-745 (2025) ต้องการหาตัวควบคุมเหมาะที่สุดสำหรับควบคุมยานอวกาศ Space X Dragon 1 เพื่อเชื่อมต่อกับสถานี International Space Station (ISS)  **โดยเขียนโค้ดเป็นภาษาไพทอนเท่านั้น**  คะแนนตามสัดส่วนดังนี้
    * Part A : Diacretize the dynamics (10 คะแนน)
    * Part B : LQR (20 คะแนน)
    * Part C : Convex trajectory optimization (30 คะแนน)
    * Part D : Convex MPC (40 คะแนน)

4. ทำโจทย์ปัญหาข้อ 7-3 ใน [บทที่ 7](https://github.com/dewdotninja/ocrl/blob/main/doc/notebooks/chapter7.ipynb) คือ การหาแนววิถีเหมาะที่สุดแบบลูกผสมสำหรับขาหุ่นยนต์อย่างง่าย เรียกว่าหุ่นยนต์กระโดดขาเดี่ยว (one-legged hopper) ในระนาบ 2 มิติ เขียนโค้ดเพื่อหาแนววิถีเหมาะที่สุดโดยใช้ตัวแก้ปัญหาเช่น IPOPT และจำลองการกระโดดบน meshcat **ใช้ภาษาไพทอนเท่านั้น** ศึกษาเพิ่มเติมได้จาก [Lecture 17: Hybrid Systems and Legged Robots](https://youtu.be/QLyXkH4Jx1I?si=DnPL_NzIx4lix8jB) CMU16-745 (2025)

ส่งรายงานในรูปแบบ Jupyter notebook และวีดีโออธิบายและสาธิตผลงาน 

#### เกณฑ์การให้คะแนน

* รายงานทั้งหมดต้องทำใน Jupyter notebook โดยมีทั้งส่วนที่เป็นเนื้อหาและส่วนที่เป็นโค้ด <b>การเขียนโค้ดให้ใช้ภาษาไพทอนเท่านั้้น</b> สามารถรันโค้ดเพื่อได้เอาต์พุตตามต้องการได้เสมอโดยไม่แสดงข้อผิดพลาด ส่วนที่เป็นเนื้อหาต้องมีความสมบูรณ์ และเป็นมืออาชีพ (professional) เช่นมีสมการคณิตศาสตร์ที่เกี่ยวข้อง ภาพประกอบ คำอธิบายที่ชัดเจน จัดหมวดหมู่ การอ้างอิงเอกสาร
* แต่ละกลุ่มอาจเลือกหัวข้อซ้ำกันได้ แต่ภายในต้องแตกต่างกันในรายละเอียด หากพบกลุ่มที่รายงานมีส่วนที่เหมือนกันอย่างมีนัยสำคัญ คะแนนจะหารกันระหว่างกลุ่มเหล่านั้น
* วีดีโอควรมีความยาวในช่วง 5 - 15 นาที เห็นภาพชัดเจน เช่นเมื่อสาธิตส่วนของโค้ดควรต้องมีการขยาย มีเสียงอธิบาย
* งานของทุกกลุ่มจะถูกนำมาเปรียบเทียบกันในหลายด้านเช่น originality, creativity, completeness, professionalism ความเรียบร้อยของรายงาน คุณภาพวีดีโอ 
* หากงานไม่ได้ผลตามที่คาดหวัง ให้อธิบายโดยละเอียดถึงอุปสรรค/ปัญหา และแนวทางที่คิดว่าจะช่วยแก้ปัญหาหากให้เวลามากกว่านี้ อาจให้คะแนนตามส่วนเมื่อพิจารณาโดยละเอียด
